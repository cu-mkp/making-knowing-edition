<!DOCTYPE html>
<html>
  <head>
    <meta charset="utf-8">
    <title>tc_p006v</title>
  </head>
  <body>
    <surface>
      <div id="z1" data-grid="a1 a2 a3">
        <h3>Pour <del>ga cach</del> cages</h3>
      </div>
      <div id="z2" data-grid="b1 b2 b3 c1 c2 c3 d1 d2 d3 e1 e2 e3">
        Tu les peulx embellir avecq des canulles desmail de diverses<br/>
        couleurs en revestant le fil darchal ou de fer desdictes canulles<br/>
        Lesquelles tu rompras nettement a telle longueur que tu vouldras<br/>
        si tu encoches un petit lendroict a rompre avecq une lime qui<br/>
        couppe Et ne se rompront poinct en aultre endroict Tu les peulx<br/>
        courber avecq un modelle de bois sur un rechault ou bien a la<br/>
        chaleur de la lampe Il se tire aussi si long que tu veulx da<exp>n</exp>s<br/>
        un petit fourneau faict comme un four de reverberation qui<br/>
        touteffois est perce des deulx costes Et quand la grosse canulle<br/>
        est rouge ilz empoignent le bout chault avecq des pincettes a<br/>
        long bec de sorte quune poincte du bec de la pincette entre deda<exp>n</exp>s<br/>
        le bout de la canulle &amp; par ainsy il salonge sans se boucher<br/>
        &amp; laultre bout de la canulle se tient avecq la main pourceque<br/>
        elle nest poinct chaulde Quand la canulle est assez estiree<br/>
        celuy qui travaille assis ayant son fourneau de la gra<exp>n</exp>deur<br/>
        dun pot doeillets devant luy la rond &amp; continue Cest pour<br/>
        faire canulles pour cappes qui se couppent comme dict est avecq<br/>
        la lime Les boutonniers aussi de verre saident dudit fourneau<br/>
      </div>
      <div id="z3" data-grid="f3" class="small-font">
        soubs la porte y a<br/>
        une grille qui soubstient<br/>
        le charbon allume<br/>
        &amp; la cendre se vuies<br/>
        tournant du four ce<br/>
        dessus dessoubs<br/>
      </div>
      <div id="z4" data-grid="g2 g3">
        <h3>Pour stampes a embellir et incruster<br/>
        ou revestir le bord des mirouers ou dessus<br/>
        de coffres ou frises des pantes de lict<br/></h3>
      </div>
      <div id="z5" data-grid="h1 h2 h3 i1 i2 i3">
        Grave sur fer ou cuivre avecq de leau fort ce que tu<br/>
        y auras ponce et desseigne apres nettye le avecq le burin<br/>
        ou ciseau puys gecte de lestain doulx qui na poinct servi<br/>
        sur du marbre poly &amp; avecq une planche de bois laplatis<br/>
        bien tanvre Ou bien gecte le en table comme le plomb ou le<br/>
        passe par la presse a rouleaux Apres pose ta planche<br/>
        destain sur la chose gravee &amp; sur la planche destaim pose<br/>
        une piece de feultre &amp; frappe avecq un marteau dessus puys<br/>
        le dore en ceste sorte<br/>
      </div>
    </surface>
  </body>
</html>
