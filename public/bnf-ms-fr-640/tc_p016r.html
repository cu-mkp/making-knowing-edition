<!DOCTYPE html>
<html>
  <head>
    <meta charset="utf-8">
    <title>tc_p016r</title>
  </head>
  <body>
    <folio layout="margin">
      <div id="p016r_a1">
        <div>
          <h3>Fonte de fer doux</h3>
          Le commun estime que le fer une fois fondu ne se peult refondre pourceque<br/>
          ilz ne le chaufent qua petites forges ou il ne faict que prendre ignition<br/>
          Les alchemistes se promectent de le faire fondre avecq du realgar ou du<br/>
          plomb ou de lorpiment mesle Mays sans tout cela Aulcuns ont trouve<br/>
          la maniere de <del>le</del> faire fondre non seulement le fer aigre comme celuy de pots<br/>
          de fer Mays le fer douls co<exp>mm</exp>e <del>d</del> celuy de gueuse &amp; de barre qui est le plus<br/>
          malaise Et pour cet effect ilz font un fourneau en ceste sorte qui ha un<br/>
          pan &amp; demy de large &amp; <del>un pan &amp; demy de</del>deulx pans de profond Et la<br/>
          tuelle qui est le canon <del>par</del> marque A par ou les tuyaulx des souflets semboictent<br/>
          doibt estre posee au milieu de la profondeur du fourneau de sorte<br/>
          quil y aye un pan de gueule de four sur la tuelle &amp; un pan dessouls<br/>
        </div>
        <div data-layout="left-middle" class="small-font">
          Chasque pan<br/>
          de gueule de four<br/>
          en quarre contient<br/>
          quintal &amp; demy<br/>
          &amp; le pan du fourneau<br/>
          rond en tient deulx<br/>
          quintals<br/>
        </div>
      </div>
      <div id="fig_p016r_1">
        <div data-layout="right-middle">
          Les minerons pour fayre<br/>
          courre le fer mectent a la<br/>
          bouche de leur fonte deulx ou<br/>
          trois poignees dhiebles co<exp>mm</exp>e ilz<br/>
          veulent faire courre la fonte<br/>
          Et cela rend le fer merveilleusem<exp>ent</exp><br/>
          ductible &amp; courant<br/>
        </div>
      </div>
      <div id="p016r_a2">
        <div>
          Il fault aussy que la tuelle entre jusques au milieu de la gueule du fourneau<br/>
          qui est un poinct principal du secret pourceque le vent vient a fraper sur le<br/>
          bord &amp; muraille qui faict le ventre du fourneau &amp; par ce moyen se repand<br/>
          esgallement par tout &amp; en hault comme la flamme dans un fourneau de<br/>
          reverberation &amp; parce moyen eschaufe beaucoup plus Car si le vent battoit<br/>
          a plomb la matiere fondue ou preste a se fondre il la refroidiroict &amp;<br/>
          empescheroit de courre &amp; de se fondre Il fault aussy que les souflets<br/>
          soict conduicts par le sault &amp; cours de leau co<exp>mm</exp>e aulx forges pourceque en<br/>
          ceste sorte les souflets vont par mesure &amp; compas &amp; dune grande vistesse<br/>
          Ce que ne pourroit <del>f</del> pas faire la force des ouvriers On dresse doncq<br/>
          la muraille comme tu vois &amp; le fourneau a la superficie de la terre Au<br/>
          bord duquel tu fais une fosse co<exp>mm</exp>e aulx aultres fontes Affin de mectre<br/>
          les moules de ce que tu veulx gecter &amp; pour ce faire tu destouppes le pertuis<br/>
          que tu avois fais au fonds du fourneau pour faire couler la matiere<br/>
          fondue Tu y pourras fondre deulx quintals de fer a chasque fois<br/>
          Et pource faire tu choisiras le plus gros charbon que tu pourras trouver<br/>
          &amp; en poses une charge au fonds sur le plan et superficie du four &amp; le<br/>
          bas amoncellant en hault <del>comme</del> en poincte jusques au hault de la muraille<br/>
        </div>
        <div data-layout="left-middle" class="small-font">
          Aulcuns font<br/>
          un moule du<br/>
          calibre de la<br/>
          piece &amp; le trempent<br/>
          puys y frappent<br/>
          un loppin de fer<br/>
          doulx couppe de<br/>
          mesure &amp; comme<br/>
          ce loppin est bien<br/>
          rouge ilz le<br/>
          frappent dans le<br/>
          moule &amp; larrondissent<br/>
          avecq une grosse<br/>
          lime Estimant<br/>
          ces balles estre<br/>
          plus fortes que<br/>
          les fondues qui<br/>
          estant aigres<br/>
          sont plus subgectes<br/>
          a rompre<br/>
        </div>
      </div>
    </folio>
  </body>
</html>
