<!DOCTYPE html>
<html>
  <head>
    <meta charset="utf-8">
    <title>tc_p010r</title>
  </head>
  <body>
    <folio layout="margin">
      <div id="p010r_1">
        <div>
          <h3>Jaspe contrefaict</h3>
          Ayes de la corne dequoy on faict les lanternes bien deliee &amp; dessoubs<br/>
          fais la figure de ton jaspe de cornalines &amp; aultres pierres<br/>
          qui sera ouvrage plus propre que dessus le verre qui est trop luisant<br/>
          Et la corne represente un lustre &amp; polyment gras comme le jaspe<br/>

          Tu scais comme avecq la raclure de ladicte corne les roses se peuvent<br/>
          imiter Les <del>corne</del> couleurs pour ce jaspe veulent avoyr fonds avecq<br/>
          la tourmentine claire ou vernis daspic Et les couleurs mattes en corps<br/>
          ni sont pas si propres combien quelle soiect fort belles Il fault<br/>
          huiler dhuile daspic le revers non painct
        </div>
        <div data-layout='top'>
        Le verre tanvre pour cest effect est fort beau<br/>
        </div>
        <div data-layout="left" data-height="tall">
        Tu en peulx incruster<br/>
        des licts &amp; y peulx<br/>
        sur les joinctures<br/>
        jecter de la limaille<br/>
        de talc ou despingle<br/>
        sur le ciment<br/>
        frais desdictes joinctures Il les<br/>
        fault joindre<br/>
        avecq de la gomme<br/>
        armoniac<br/>
        destrempee en<br/>
        vinaigre pour<br/>
        mieulx contrefaire<br/>
        jaspe grumeleux<br/>
        aplique des laines<br/>
        a gros poil tainctes<br/>
        de diverses couleurs<br/>
        &amp; entresmeslees<br/>
        Apres que tu as<br/>
        couche toutes les<br/>
        couleurs esgratigne<br/>
        sur icelles des<br/>
        lignes obliques<br/>
        puys couche<br/>
        de lor &amp; argent<br/>
        en foeille<br/>
        Si tu couches<br/>
        sur la corne<br/>
        des couleurs de tourmentine<br/>
        donnes y un<br/>
        fonds dargent<br/>
        ou de foeille<br/>
        destaing Tu peulx<br/>
        aussy limer<br/>
        de la corne &amp; la<br/>
        mesler avecq colle<br/>
        forte &amp; la coucher<br/>
        sur les joinctures<br/>
        de la piece de<br/>
        corne puys lunir<br/>
        avecq le rabot
        </div>
      </div>
      <div id="p010r_2">
        <div>
          <h3>Scudegrun</h3>
          Il se faict a lyon avecq du suc de gaulde &amp; de la croye incorporee<br/>
          ensemble ou pour mieulx avecq de la ceruse qui est propre a<br/>
          destrempe et a huile<br/>
        </div>
      </div>
      <div id="p010r_3">
        <div>
          <h3>Roses</h3>
          Se contrefont ou avecq rasclures de <del><ill/></del> corne de lanternes<br/>
          ou avecq rasclures de parchemin bien claires &amp; deliees &amp; tainctes<br/>
          &amp; employees comme tu scais<br/>
        </div>
      </div>
      <div id="p010r_4">
        <div>
          <h3>Couleur de pourpres</h3>
          Les painctres la font belle faisant la premiere assiette dazur<br/>
          commun ou pour mieulx dazur desmail &amp; apres ilz glassent de laque<br/>
          qui sera plus propre a cela si tu y mesles de lalum qui luy<br/>
          donne taincture violette selon la quantite que tu en mesles<br/>
        </div>
      </div>
      <div id="p010r_5">
        <div>
          <h3>Pouldre dhorloges de sable</h3>
          Elle se faict fort subtille &amp; sans estre subgecte a la rouille &amp; par sa pesanteur<br/>
          coulante prenante du plomb i lb et le faire fondre et lescumer et<br/>
          purifier de sa crasse puys verse dedans quattre â„¥ de sel commun<br/>
          pulverise subtilement et prends bien garde quil ny aye ni pierre<br/>
          ne terre Et incontinent que tu lauras verse mesle tousjours<br/>
          tres bien avecq un fer jusques a ce que le plomb et le sel soict bien<br/>
          incorpore et leve le incontinent du feu tousjours meslant Et sil te<br/>
          semble trop grossier broye le sur le mabre et le passe par un tamis fin<br/>
          puys lave le tant de fois que leau <del>sembl</del> soict claire jectant ceste petite<br/>
          pouldre qui nagera renovant tant de fois leau quelle demeure toute unie<br/>
        </div>
      </div>
    </folio>
  </body>
</html>
